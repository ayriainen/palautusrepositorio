Scrumiin kuuluu sprinttien jälkeen retrospektiivit eli sprinttien jälkitarkastelut, joita varten on laadittu helpottavia toteutusmalleja, ja tällaisia ovat aiheena olevat kaksi.
 
Start, Stop, Continue, More of, Less of Wheel -retrospektiivimetodissa piirretään paperille ympyrä jaettuna viiteen osioon, joissa on erikseen nuo sanat. Ne ovat yksinkertaistuksia laajemmista kysymyksistä, jotka ovat: mitä pitäisi aloittaa tekemään mitä ei vielä tehdä, mitä lähinnä esteenä toimivaa pitäisi lopettaa tekemästä, mikä toimii ja minkä tekemistä pitäisi jatkaa, mitä pitäisi tehdä enemmän ja sitten vielä mitä vähemmän. Aiheista kehotetaan antamaan kommentteja, ja sitten kommenttien tiivistelmät kirjoitetaan sen aiheen ympyräosioon.

Glad, Sad, Mad -retrospektiivimetodissa annetaan ensiksi kaikenlaisia satunnaisia huomioita sprintistä, ja nämä sitten lajitellaan noihin kolmeen nimessä viitattuun kategoriaan. Ensimmäisessä on positiiviset, ilahduttavat huomiot sprintistä tai tiimistä, toisessa negatiivisemmat, suruttavat asiat ja viimeisessä oikein ärsyttävät tai vihastuttavat. Jäsenet sitten äänestävät mistä asioista tulisi eritoten keskustella, ja asioista keskustellaan äänimääräjärjestyksessä kunnes keskusteltavaa ei enää ole tai aika loppuu.